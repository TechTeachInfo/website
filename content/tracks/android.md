---
identifier: "tracks"
title:	 "Android app development"
description: |
  Smartphone apps zijn tegenwoordig erg populair en veel bedrijven hebben hun eigen app voor klanten en/of medewerkers. Daarom leer je in dit programma hoe je een app bouwt voor Android telefoons.

  Als Android app ontwikkelaar werk je voornamelijk met de programmeertaal Java. Je zal naast Java verschillende onderdelen van de Android Software Development Kit (Android SDK) gaan gebruiken om verschillende onderdelen van een telefoon te kunnen gebruiken. Voor een app maak je zowel de interface, datgene wat je kunt zien van een app, als de achterliggende logica.

  In dit programma leer je de basis van Java en de Android SDK. We zullen gebruik maken van een echte telefoon (of eventueel de simulator) om de app te bouwen en uit te proberen.
intro: "In dit programma leer je de basis van Java en de Android SDK. We zullen gebruik maken van een Android telefoon om de app te bouwen en uit te proberen. Deze pagina bevat ook instructies om de benodigde software op je computer te installeren zodat je direct kan starten met het programma."
image: "images/tabs/Techteach-android-01.png"
---

### Toestel of Simulator

Om het Android programma te volgen is het een te raden een echte Android telefoon te hebben. De telefoon moet Android versie 4.1 of hoger draaien, dit kun je vinden in de instellingen van het toestel. Ga hiervoor naar Instellingen en klik dan op 'Over deze telefoon'. Daarnaast heb je een USB kabel nodig om de telefoon met de laptop te kunnen verbinden voor het testen van je app. 

Als je geen echt Android toestel tot je beschikking hebt kun je gebruik maken van de simulator; let op dit vraagt veel van je systeem, mogelijk kan je computer dit niet goed aan dus je zult dit moeten proberen!

### Android Studio

Om dit programma te volgen zul je als eerste [Android Studio](https://developer.android.com/studio/index.html) moeten installeren. 
Klik op de link en download het installatie bestand voor je computer. Als de download compleet is voer je het bestand uit; en volg je deze stappen:

* Klik 'next' op het 1e scherm
* Als je een eigen Android telefoon met Android 4.1 of hoger hebt kun je de optie 'Android Virtual Device' uitschakelen op het 'Choose Components' scherm
* De overige opties kun je standaard laten; klik 'next' totdat de installer bezig gaat
* Als de installer klaar is laat je het vinkje 'Start Android Studio' aanstaan en klik je 'next'

Android Studio start nu voor de 1e keer op; doorloop de volgende stappen:

* Bij de vraag of Android Studio iets moet importeren van een vorige versie kies 'Do not import settings' en klik ok
* Op het eerste scherm kies je 'next'
* Op het volgende scherm kies je 'standard' en klik 'next'
* Hier kun je eventueel kiezen voor een donker kleuren schema (Darcula), maak je keuze en kies 'next'
* Klik vervolgens op 'finish', Android Studio zal verschillende Android SDK componenten gaan downloaden; dit kan een tijd duren!

Als alles gedownload is kom je op de start pagina van Android Studio, nu ben je klaar het programma te volgen!

### Beginnen met Android

In de virtuele machine is een IDE (Integrated Development Environment) geïnstalleerd genaamd ‘Android Studio’. Android Studio is het programma wat je gebruikt om Android apps te bouwen en testen. Voor dit programma zullen we een online cursus volgen die bestaat uit theorie (in de 'talks') en praktische opdrachten (de 'labs'). Te vinden op de volgende website: [link](https://ddrohan.github.io/msc-mad/topic01-overview-and-tools/index.html). 

Begin met het lezen van de theorie:

* App Design
* Android Overview
* Android Anatomy

De video kun je overslaan. 

Ga nu naar [Lab-01](https://ddrohan.github.io/msc-mad/topic01-overview-and-tools/book-a-lab-01/index.html). Rechts bovenin de pagina zie je de mogelijke stappen; 01, 02 etc. In stap 01 worden allerlei installatie stappen uitgelegd, die we niet nodig hebben vanwege het gebruik van de virtuele machine waarop alles al geinstalleerd is. Begin dus direct bij stap 02. Bij stap 02, "Your First Android Project - HelloWorld" wordt gaanderweg gewezen op het aanmaken van een zogenaamde Android Virtual Device (AVD, Android simulator, bij figure 10 t/m 13); deze gebruiken wij niet dus deze stap kan je ook overslaan. Je kunt je app draaien door de de 'play' knop (figure 9) te gebruiken en je telefoon zou tussen de mogelijke opties moeten staan om de app op te draaien!

### Vervolg

De overige hoofdstukken gaan steeds dieper in op verschillende onderdelen van Android zoals layout, downloaden van gegevens en gebruik van een database om gegevens in te bewaren. De overige hoofstukken (2 t/m 5) met hun talks en labs zijn hier te vinden:

* [Hoofdstuk 2](https://ddrohan.github.io/msc-mad/topic02-ui-design/index.html)
* [Hoofdstuk 3](https://ddrohan.github.io/msc-mad/topic03-networking/index.html)
* [Hoofdstuk 4](https://ddrohan.github.io/msc-mad/topic04-google-services/index.html)
* [Hoofdstuk 5](https://ddrohan.github.io/msc-mad/topic05-firebase/index.html)

Let op: als er staat dat je een bestand moet downloaden en dit geeft een 404 pas dan het volgende in de URL aan: …/archives/… naar …/archives_zzz/… en het zou moeten werken.