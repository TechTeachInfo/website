---
identifier: "tracks"
title:	 "Backend web development"
description: |
  In dit programma leer je het bouwen van de logica die achter een website leeft. Denk bijvoorbeeld aan het boeken van een vlucht; de gebruiker klikt op een website op 'boeken' en de backend gaat vervolgens aan de slag om de boeking door te voeren, op te slaan en bevestigingen te versturen, bijvoorbeeld per email.
                        
  Als backend ontwikkelaar bouw je de logica om alle binnenkomende gegevens van gebruiker te valideren, opslaan in structuren en uit te lezen. Tevens gebruik je vaak externe systemen om bijvoorbeeld email of notificaties te kunnen versturen.

  In dit programma leer je de basis van de programmeertaal Java. Vervolgens ga je een web backend ontwikkelen die kan reageren op verschillende verzoeken vanuit het web. De backend zal data gaan lezen en schrijven in een opslag systeem; een database genaamd PostgreSQL.
intro: "In dit programma leer je de basis van de programmeertaal Java en databases. Dit zijn de bouwstenen voor het maken van een web-backend waarmee je uiteindelijk een werkend web systeem kunt bouwen. We beginnen met Java, duiken vervolgens in databases en bouwen als laatste een web backend met beide geleerde technieken."
image: "images/tabs/Techteachbackend-01.png"
order: 0
---

### Java met BlueJ

We zullen gebruik maken van de BlueJ ontwikkelomgeving om Java te leren. BlueJ is een text editor en bevat alle benodigdheden om Java code te schrijven, te compileren en uit te voeren. BlueJ kun je [hier](https://bluej.org/) downloaden.

We gaan gebruiken maken van het digitale boek _Java with BlueJ_. Dit boek bestat uit twee delen, het eerste deel neemt je mee door de verschillende aspecten van het programmeren in Java. Het begint met een introductie en laat je vervolgens zelf aan de slag gaan met de kennis. Het boek biedt voorbeelden en opgaven om mee te gaan werken. Doorloop de lesstof vanaf het begin en breid je kennis uit naarmate je verder komt. Het boek kan je [hier](/files/JavaWithBlueJDeel1.pdf) vinden.

Als je na het doorlopen van het 1e deel dieper op Java in wil gaan is er ook een deel 2 van het boek. Dit boek gaat verder in op de stof die je hebt geleerd in het eerste deel. Hiervoor zijn verder geen extra benodigdheden vereist. Deel 2 kun je [hier](/files/JavaWithBlueJDeel2.pdf) vinden.

### Databases

Voor de opslag voor veel backend systemen wordt veelal een database gebruikt. Er veel verschillende soorten databases, maar de meest gangbare is een _relationele database_. Data wordt dan bewaard in een tabel en tussen deze tabellen worden relaties gedefinieerd om ze aan elkaar te linken. Stel dat je een backend voor een webshop aan het maken bent, dan heb je een tabel voor producten en een tabel voor bestellingen. Deze zullen aan elkaar gerelateerd zijn; een bestelling bevat immers 1 of meer producten.

De meeste relationele databases kun je bevragen (querien) met behulp van de taal SQL. In dit deel van het programma zul je de basis van SQL leren.

Om dit programma te volgen gaan we gebruik maken van een online cursus zodat je zelf geen database hoeft te installeren en te configureren. Doorloop de volgende stappen om te beginnen:

* Ga naar [Codecademy](https://www.codecademy.com/) en maak een account aan.
* Ga vervolgens naar de [SQL cursus](https://www.codecademy.com/learn/learn-sql)

De cursus kan worden uitgevoerd in de browser. Bij elke onderdeel staat uitleg en is er de gelegenheid om de opgedane kennis in de praktijk te brengen.

### Web backends

Komt binnenkort!